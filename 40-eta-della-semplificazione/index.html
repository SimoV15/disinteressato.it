<!doctype html><html lang=it-it>
<head>
<meta charset=utf-8>
<meta name=generator content="Hugo 0.89.2">
<meta http-equiv=x-ua-compatible content="IE=edge">
<meta name=viewport content="width=device-width,initial-scale=1">
<meta name=author content>
<meta property="og:url" content="https://disinteressato.it/40-eta-della-semplificazione/">
<title>40: L'età della semplificazione - Disinteressato</title>
<meta property="og:title" content="40: L'età della semplificazione - Disinteressato">
<meta property="og:type" content="article">
<meta name=description content="40 anni">
<link rel=stylesheet href=https://disinteressato.it/css/fonts.css>
<link rel=stylesheet href=https://disinteressato.it/css/style.css>
<link rel=apple-touch-icon sizes=180x180 href=https://disinteressato.it/apple-touch-icon.png>
<link rel=icon type=image/png sizes=32x32 href=https://disinteressato.it/favicon-32x32.png>
<link rel=icon type=image/png sizes=16x16 href=https://disinteressato.it/favicon-16x16.png>
<link rel=manifest href=https://disinteressato.it/site.webmanifest>
<link rel=mask-icon href=https://disinteressato.it/safari-pinned-tab.svg color=#262626>
<meta name=msapplication-TileColor content="#3dbda4">
<link rel=stylesheet href=https://disinteressato.it/css/syntax-dark.css media="(prefers-color-scheme: dark)">
<link rel=stylesheet href=https://disinteressato.it/css/syntax-light.css media="(prefers-color-scheme: light)">
</head>
<body>
<div class=container>
<nav class=site-nav>
<a href=https://disinteressato.it/><span class=header-svg><svg aria-hidden="true" focusable="false" data-prefix="fas" data-icon="home" class="svg-inline--fa fa-home fa-w-18" role="img" xmlns="http://www.w3.org/2000/svg" viewBox="0 0 576 512"><path fill="currentcolor" fill="currentcolor" d="M280.37 148.26 96 300.11V464a16 16 0 0016 16l112.06-.29a16 16 0 0015.92-16V368a16 16 0 0116-16h64a16 16 0 0116 16v95.64a16 16 0 0016 16.05L464 480a16 16 0 0016-16V3e2L295.67 148.26a12.19 12.19.0 00-15.3.0zM571.6 251.47 488 182.56V44.05a12 12 0 00-12-12h-56a12 12 0 00-12 12v72.61L318.47 43a48 48 0 00-61 0L4.34 251.47a12 12 0 00-1.6 16.9l25.5 31A12 12 0 0045.15 301l235.22-193.74a12.19 12.19.0 0115.3.0L530.9 301a12 12 0 0016.9-1.6l25.5-31a12 12 0 00-1.7-16.93z"/></svg></a>
</nav>
<article class=post>
<header class=post-header>
<h1 class=post-title>40: L'età della semplificazione</h1><time class=post-date datetime=2021-11-14T00:00:00Z>14 novembre 2021</time></header>
<p>Quando si compiono quarant’anni il secondo pensiero che passa per la testa (al primo posto: <em><strong>“cazzo ho quarant’anni”</strong></em>) è: <em><strong>“cosa ho fatto negli ultimi anni che mi sta ancora complicando la vita?”</strong></em></p>
<p>Siccome le cose già risolte non contano e quelle importanti non sono l’oggetto di questo mio scritto, rimangono solo quelle futili.</p>
<p>Negli ultimi 10 anni sono stato esclusivamente un utente <a href=https://it.wikipedia.org/wiki/Controversia_sul_nome_GNU/Linux>GNU/Linux</a>: perché mi sono appassionato alla filosofia che c’è dietro, al software libero, ai begl’ideali e all’incubo privacy se non mi fossi convinto a diventare come <a href=https://it.wikipedia.org/wiki/Richard_Stallman>Stallman</a>.</p>
<p>Ed ho finito per essere come lui (GNU/Linux, non Stallman): un cantiere aperto.</p>
<p>Incompiuto come sistema operativo desktop e sempre più diretto verso l’irrilevanza (saranno 10 anni che “il prossimo anno è l’anno di Linux sul desktop”); sempre in attesa di un qualcosa che manca da anni; sempre più integralista; sempre più frazionato e sempre più complesso da gestire se si vuole usarlo in via esclusiva e sfruttare le possibilità odierne di integrazione tra dispositivi, col cloud e tra i servizi.</p>
<p>Per me sono stati anni di esperimenti alla ricerca della migliore soluzione, che poi finivano inevitabilmente con un compromesso al ribasso. Sempre alla ricerca della configurazione definitiva, mai raggiunta ovviamente, e sempre a modificare qualcosa piuttosto che ad utilizzare il mio computer. Insomma: tempo investito in studio che mi ha portato solo ad un livello maggiore di conoscenza, che di per sé è un risultato straordinario, ma solo se si riesce poi ad applicarla a qualcosa di concreto. Non si sta parlando di concetti filosofici astratti, ma di <strong>un sistema informatico che deve essere qui, che deve essere usato adesso, che deve essere pronto ora. Non, eventualmente, fra un tot di anni.</strong></p>
<p>Così, approfittando della dipartita praticamente contemporanea di smartphone e computer, sono tornato al passato.
Ma di questo scriverò la prossima volta, dopo che mi sarò ripreso dall’addebito sul conto degli acquisti effettuati con la carta di credito.</p>
</article>